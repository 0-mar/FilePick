Odpověď na okně
Studenti jedné německé školy využili jako tahák nepříznivé počasí. Psali test z dějepisu v učebně, kde se za profesovými zády nacházela velká okna. V den testu byla venku zima a okno se zamlžilo. Studenti si před hodinou na okno prstem napsali historická data, která potřebovali do testu. Profesor si po příchodu do třídy ani během rozdávání testů ničeho nevšiml. Studenti tak mohli vesele opisovat z okna. A i když si profesor nakonec jejich taháku všiml, rozhodl se jejich testy oznámkovat tak jako tak, a nedal jim všem automaticky pětku.

Neexistující zdroje
Jistý profesor četl odevzdanou esej a něco se mu na ní nezdálo. Mnoho citací v eseji bylo podezřele dobrých. Profesor si je zkoušel najít na internetu a neobjevil žádný důkaz toho, že by dané citace už někdy někdo použil. To ho paradoxně navedlo na správnou stopu. Následně šel do knihovny, kde si vyhledal knížky a články, které student uvedl v sekci citovaných zdrojů – jen aby zjistil, že dané publikace vůbec neexistují. Student si je všechny vymyslel – včetně bibliografických údajů, jmen autorů i názvů knih.

Psaní taháků na nehty
Na nehty se vzhledem k jejich velikosti nevejde příliš mnoho informací, ale přesto je někteří studenti použili jako tahák. Pokud píšou drobným písmem, mohou na své nehty na rukou vměstnat poměrně dost údajů, například matematické či fyzikální vzorečky anebo roky důležitých bitev či období vlády určitých panovníků.

Pomocník ve skříni
Studenti během hodiny španělštiny schovali výměnnou studentku z Mexika ve skříni. Dali jí kopii testu a studentka šeptala odpovědi lidem, kteří seděli v zadní řadě lavic poblíž skříně. Učitel si ničeho nevšiml.

Výměna s dvojčetem
Tato metoda funguje pouze pro studenty, kteří mají identické dvojče a oba ideálně studují stejnou školu. Nejmenovaná studentka měla sestru dvojče, které za ni zaskočilo během zkoušky z matematiky. Studentka si uvědomila, že danou látku příliš dobře nezná, takže poslala svou sestru na zkoušku místo sebe – a udělala ji!

Neviditelná zpráva
Někteří studenti čerpali inspiraci ze špionských filmů a využili k podvádění při testech obdobné prostředky. Jeden z nich si například napsal neviditelným inkoustem učivo na tělo, a poté použil miniaturní baterku na zadní části pera, aby písmo mohl přečíst. Prošlo mu to.

Zákeřná nemoc
Takřka jakákoliv zdánlivě všední věc se může stát tahákem – pokud má její vlastník dost představivosti. Jedna studentka brala pastilky na bolest v krku. Všechny je rozbalila a napsala důležité údaje na vnitřní stranu obalů, poté pastilky znovu zabalila. Takže když pastilky během testu rozbalovala, mohla si zároveň přečíst, co bylo na obalech napsáno.
Obdobný případ nastal i tehdy, když si student napsal odpovědi k testu na papírový kapesník a když se potřeboval podívat na tahák, jednoduše předstíral, že se potřebuje vysmrkat.

Třetí ruka
Tento trik může fungovat jedině v případě, že má student oblečené něco s dlouhým rukávem. V takovém případě si je možné vycpat prázdný rukáv jiným tričkem, aby to vypadalo, že obě ruce má student na lavici. Ale ve skutečnosti má jednu ruku volnou, takže jí může držet na klíně mobil a vyhledat si odpovědi do testu na internetu.